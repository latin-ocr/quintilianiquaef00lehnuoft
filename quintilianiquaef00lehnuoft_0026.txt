XXII PRAEFATIO.

Denique quod supra commemoravi ad recensionem co-
dicis M libros quosdam adhibitos esse alienos a fami-
lia α, iam addo redactorem usum esse libro familiae γι,
variasque lectiones quas corrector adnotavit, petitas esse
a codice familiae 72.

Cum autem eos codices in manu teneamus quorum
opera atque auxilio familia y conflata est, nil ex illa lucra-
mur ad artem criticam exercendam praeter coniecturas
emendationesque quasdam.

Paululo melius iudicare licet de duobus libris Leiden-
sibus saeculi XIII quos, cum artissime inter se cohaereant,
littera ὁ significavimus, dico Perizonianum in octavo 4 Α
et Vossianum latinum in quarto 77.

Ex quibus Perizonianus 4A1) (H) olim B. Huyde-
coperi membranaceus (12 >< 21 cm) foliorum 81 versuum
41 litterulis minutis et compressis, dilucidis tamen atque
accuratis scriptus est. errores inter scribendum commissos
librarius ipse emendavit paucasque lectiones varias additis
notis l (vel) vel al (aliter) adspersit. initiales titulosque
rubricator pinxit. corrector eiusdem aetatis mox ab opere
suo destitit, cum intellexisset, librarium qua erat diligen-
tia, sibi vix quicquam ad mutandum reliquisse.

-Multo minus accurate multoque mendosius exaratus
est Vossianus 772) foliorum 186 (J). fol. 1—98 legi-
tur institutio oratoria Quintiliani decurtata duobus co-
lumnis versuum 39 scripta. fol. 100--186ΥΟ sequuntur
declamationes item 39 versibus scriptae non tamen foliis
divisis in columnas. duo librarii codici operam dederunt.
alter confecit fol. 1-—12910 lin. 38, alter reliqua. prior
ex arbitrio ordinem declamationum immutavit, posterior
genuinam observavit. sed cum hic non respexerit quae
ille iam litteris mandaverat, decl. XVII et I bis descriptae
sunt quibus corrector eiusdem aetatis ista super habwndat
altero loco adscripsit. unde declamationes hoc ordine se

 

1) cf. Hammer, p. 16, Dessauer, p. 39.
2) cf. Hammer, p. 16, Dessauer, p. 40.

