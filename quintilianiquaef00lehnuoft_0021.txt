PRAEFATIO. XVII

duobus omissa sunt. in S desideratur aliquid e. g. p. 7,
11. 7, 24. 8, 6. 27, 15, cum in P legatur, contra verba in
S servata exciderunt in P e. g. p. 27, 15. 248, 24. S
autem esse testem paulo locupletiorem quam P elucet
inde quod non solum liber est a multis illis mendis
vilibus quibus P inquinatus est, sed etiam quod, ubi pro-
priam lectionem praebet, saepius consentit cum α.

Ratio vero quae inter codices familiae α intercedat
est haec: ut iam supra monuimus, codex V debetur libra-
riis doctrina atque eruditione plus quam mediocriter im-
butis qui quamquam suum esse intellexerant tradita pie
atque religiose servare, tamen menda quibus textum in-
quinat-,um invenerant, propagare noluerunt quo consilio
ducti multos quidem errores correxerunt, alia autem, cum
non satis indolem atque naturam generis dicendi decla-
mationum proprii perspexissent, perducti falso Quintiliani
nomine, ut videtur, ad normam elegantioris sermonis im-
mutaverunt.

Montepessulanum autem communi origine uti cum Bam-
bergensi probatur multis lectionibus quae duobus illis libris
eisque solis communes sunt.¹) cum autem vir quidam doctus
aliis codicibus adiutus ²) et suo acumine in emaculandis
vitiis fretus textum illius exemplaris, unde M descriptus
est recenseret, auctoritas codicis pessumdata est, neque
tamen prorsus inutilis mihi videtur, cum facultatem praebeat
una cumB perspiciendi, ex quali archetypo familia α orta sit.

Restat B qui neque recensionem passus neque a doctis
librariis exaratus est, ita ut vel inde conicere liceat eum
optimum esse fontem ex quo hauriamus. neque haec spes
nos fefellit. nam librarii indocti, quamquam quo erant
ingenio. tardo, multa peccaverunt multaque menda quae
corrigere facillimum erat, ab exemplari transtulerunt, id
quod ipsum haud raro plurimum valet ad archetypi ra-

 

1) inter quas etiam voces falso coniunctae et formae ex

sermone vulgari sumptae.
2) cf. p. XXII.

Qvnznmnm Dncnxmnouns ed. L e h n e ι· t. b

