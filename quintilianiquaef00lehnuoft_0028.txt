XXIV PRAEFATIO.

De grege codicum interpolatorum quorum plurimi eis
temporibus debentur quibus litteris renatis omnium ardor
atque animus ad studia humaniora convertebatur, cf. Dessauer,
p. 42 sqq. 1)

Archetypi declamationum qualis fuerit indoles, paucis
tantum hoc loco adumbrare in animo est, ne fines trans-
grediar qui huius editionis praefationi impositi sunt. atque
primum patet damnum syllabarum, vocum, enuntiatorum
quae in α et β desiderantur, maximam partem non a
librariorum qui codices servatos scripserunt, socordia esse
repetendum, sed referendum ad archetypum.²) alia quae
omissa erant, in archetypo sive qui eum exaraverunt sive
qui correxerunt, addiderunt aut in margine aut in inter—
vallis quae intra versus singulos erant. unde facile expli-
catur quod tam frequenter collocatio verborum alterius
familiae distat ab alterius, nam haud raro non primo
obtutu manifestum erat quo loco additamenta illa inserenda
essent. qua in re librarium archetypi familiae α saepius
verum vidisse quam illum cui β debetur, iam supra mo-
nuimus. porro verba quae explicandi - gratia in margine
apposita erant, perperam in textum irrepserunt.3) tum
archetypum scriptura continua fuisse exaratum quae neqne
elegantia neque perspicuitate eminuit, codicum corruptelis
maximeque Bambergensis evincitur. ac ne enuntiata qui-
dem accurate distinguendi notis divisa erant. compendia
quoque saepe ansam dederunt errorum, e. g. formae pro-
nominis relativi atque terminationes et nominum et ver-
borum inter se permutatae sunt. accedebant loci quibus

1) unum ex eis libris hoc quoque loco non plane silentio
opprimam, Seldensem 22 saec. XV membranaceum, qui ex
exemplari Laurentii Vallae originem trahit (cf. Dessauer,
p. 55). Vallae enim recensio qui cum maxime Quintiliano de-
lectaretur, multum studii atque laboris in emendandis atque
interpretandis declamationibus posuit, fundament-0 erat editioni-
bus tzpis pervulgatis usque ad Obrechti et Burmanni, non solum
priori us.

2) cf. Dessauer, p. 86.

3) cf. Dessauer, p. 83.

