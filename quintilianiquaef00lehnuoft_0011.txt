PRAEFATIO. VII

primus confecit quiniones 1—4‚ 6, 9, 12, 13, alter 5 et 10,
tertius 7, 8, 11. quos eodem tempore scribendo vacasse
'inde apparet quod, cum in fine quinionum 6 et 11 (fol. 54
et 104) librarii quae eis tributa erant, absolvere spatio
assignato non possent, librarius in infimo margine folii 54
adscripsit quae spatium superabant, post folium 104 autem

’ alia quaedam manus litteris rudibus et incomptis quae

deerant, novo folio interposito supplevit. Contra nec folio 64
nec 1041) charta aversa completa est ne uno quidem
verbo intermisso. finis quintae et nonae, initium sextae
declamationis rubro colore largiter inducto uncialibus litteris
picta sunt. folii 22 aversi pars maior rescripta est. initia
declamationum XIV, XVI, XVII, XVIII, XIX, I desunt,
cum rubricator munere suo non functus sit.

Corrector eiusdem aetatis (b) codicem emendavit, raro
quae scripta invenerat, erasit. qui diligenter et caute
provinciam suam administravit nullo tamen alio libro ad-
hibito, plerumque eos tantum locos mutavit qui leviter
aut corrupti erant aut corrupti esse ipsi videbantur, menda
graviora plerumque intacta reliquit. librarios ipsos minime
fuisse homines doctos, et linguae latinae usum eis parum
fuisse familiarem facile ex peccatis eorum intellegitur
nam cum exemplar unde Bambergensis manavit, scriptura
continua exaratum esset, saepissime verba falso aut con-
iuncta aut distincta sunt. b et v in terminationibus -bit
et -vit saepissime commutantur, item in vocibus beneficium
et veneficium. h littera inconstanter aut adhibetur aut
neglegitur.²) vel inde probatur librarios fuisse Italos vel
Gallos, quod ut adfirmem, alia pauca adspergam: p. 71, 24
consiemiae, 73, 26 contationi, 74, 1 contraditioni, 48, 8
santissimas, 69, 25 mstintus. quocum et ipsa scribendi
ductus convenit quem inspicienti opinio exoritur librarios
fuisse Gallos. atque notissimum est imperatorem Hem-icum Π

 

1) fol. 104 1¹J, columna litteris vacant.

2) legitur e. g. ereditas, omo, oc trao sed contra honus,
hosculum, hortus solis.

